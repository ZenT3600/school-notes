# Automi

Definizione:
> "_un dispositivo in grado di eseguire in maniera automatica una sequenza di azioni prestabilite e dotato di meccanismi per acquisire elementi dall'esterno e produrre elementi verso l'esterno_"

Gli aspetti che ne caratterizzano il funzionamento sono:

* i **simboli** forniti dall'esterno e riconoscibili dall'automa
* gli **elementi prodotti** all'esterno come risultati di un lavoro
* l'insieme dei possibili **stati** dell'automa
* l'insieme delle possibili **transizioni** dell'automa da uno stato ad un altro

### Definizione Formale

L'automa viene definito come un insieme di 5 elementi:

* l'alfabeto dei **simboli di input**: `I = (i_1, i_2, ..., i_n)`
* l'alfabeto dei **simboli di output**: `U = (u_1, u_2, ..., u_n)`
* l'insieme dei **possibili stati**: `S = (s_1, s_2, ..., s_n)`
* la **funzione degli stati successivi** (relazione tra l'input di un automa ed il suo stato corrente e il suo stato successivo): `F = (i_t, s_(t-1)) -> s_t`
* la **funzione delle uscite** (relazione tra l'input di un automa ed il suo stato corrente e il suo output): `G = (i_t, s_(t-1)) -> u_t`

Un automa e', di conseguenza, l'insieme `A = (I, U, S, F, G)`

Le relazioni stabilite tra la funzione `F` e la funzione `G` viene definita **Funzione di Transizione**. Essa determina, a partire da un input ed uno stato, l'output e lo stato successivo: `(i_t, s_(t-1)) -> (u_t, s_t)`

Le possibili caratteristiche di un automa sono:

* Un insieme di simboli di input, simboli di output e stati a numero finito (_automa a stati finiti_)
* Lo stato successivo dell'automa e' determinato solamente dallo stato precedente e dall'input (_automa deterministico_); cio' significa che, a svariate coppie `(i_t, s_(t-1))` uguali non possono corrispondere coppie diverse `(u_t, s_t)`
* L'automa funziona secondo uno schema discreto di eventi e si muove a scatti dall'uno all'altro (_automa discreto_); le variabili dell'automa, percio', non variano nel tempo

Un automa con tutte queste caratteristiche puo' essere detto **Macchina Sequenziale**
